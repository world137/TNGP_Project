<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>รู้จักกองทุน</title>
    <link rel="stylesheet" href="https://cdn.jsdelivr.net/npm/bootstrap@4.3.1/dist/css/bootstrap.min.css"
        integrity="sha384-ggOyR0iXCbMQv3Xipma34MD+dH/1fQ784/j6cY/iJTQUOhcWr7x9JvoRxT2MZw1T" crossorigin="anonymous">
    <link rel="stylesheet" href="../css/tutorial1.css">
</head>

<body>
    <div id="bodyPart">
        <div id="insert_navbar"></div>
        <div id="content">
            <div id="fund_part">
                <div id="fund_content">
                    <img src="../img/riskawareness.jpeg" style="display: block;
                    margin-left: auto;
                    margin-right: auto;
                    width: 100%;
                    height: auto;"><br />
                    <h2 id="topic">รู้ทัน... ความเสี่ยงในการลงทุน</h2>
                    <div id="detail">
                        <b>Hightlight</b>
                        <ul><li>ความเสี่ยงในการลงทุน คือ ความไม่แน่นอนหรือโอกาสที่เราจะไม่ได้รับผลตอบแทนตามที่คาดหวังไว้จากการลงทุนนั้น ๆ ซึ่งความเสี่ยงมีหลากหลายประเภท</li>
                            <li>“ความเสี่ยงและผลตอบแทน” เป็นของคู่กัน ถ้าอยากได้ผลตอบแทนสูง ๆ ก็ต้องทําใจเอาไว้ด้วยว่า... การลงทุนนั้นจะมีโอกาสขาดทุนสูงด้วยเช่นกัน</li>
                            <li>“การบริหารความเสี่ยง” ไม่ได้หมายถึง การ “กำจัด” ความเสี่ยงหรือความเสียหายให้หมดไป แต่หมายถึงการ “จำกัด” ความเสี่ยงหรือความเสียหายให้เกิดขึ้นน้อยที่สุด</li></ul>
                        <b><center>“การลงทุนมีความเสี่ยง โปรดศึกษาข้อมูลก่อนการตัดสินใจลงทุน”</center></b>
                        คุ้นๆ กับประโยคนี้ไหม? บางทีคำแนะนำแบบนี้ก็อาจทำให้หลายคนกลัวการลงทุนได้เหมือนกัน ทั้งที่จริงแล้วความเสี่ยงจากการลงทุนไม่ได้น่ากลัวขนาดนั้น แถมยังช่วยให้เงินลงทุนของเรามีโอกาสงอกเงยได้มากกว่า ทีนี้ก็ขึ้นอยู่กับว่า... เรากล้าพอไหมที่จะเสี่ยง

                        ยิ่งปัจจุบันทางเลือกในการลงทุนมีหลากหลายมากยิ่งขึ้น แถมแต่ละอย่างยังมีลักษณะเฉพาะตัว ผลตอบแทนและความเสี่ยงที่แตกต่างกันออกไป เราจึงจำเป็นต้องศึกษาทางเลือกต่าง ๆ เพื่อให้เงินออมออกดอกออกผลสร้างความมั่งคั่งอย่างคุ้มค่าและสอดคล้องกับความต้องการของเรามากที่สุด

                        แต่ก่อนจะไปเรียนรู้เรื่องการลงทุน เราลองมาทำความเข้าใจเรื่อง “ความเสี่ยงในการลงทุน” กันก่อนดีกว่า
                    </div><br />
                    <h3 id="subtopic">สารพัดความเสี่ยงที่ควรรู้ ก่อนลงทุน</h3>
                    <div id="detail">
                        <b>ความเสี่ยงในการลงทุน</b> คือ ความไม่แน่นอนหรือโอกาสที่เราจะไม่ได้รับผลตอบแทนตามที่คาดหวังไว้จากการลงทุนนั้น ๆ ซึ่งแบ่งออกเป็นหลากหลายประเภท
                        <ul>
                            <li>ความเสี่ยงจากตลาด (Market Risk) เป็นความเสี่ยงที่เกิดจากการเปลี่ยนแปลงของภาวะตลาดโดยรวมที่ส่งผลกับราคาสินทรัพย์ทั้งหมดในตลาดนั้น ๆ เช่น ภาวะเศรษฐกิจในประเทศซบเซา อาจส่งผลให้ราคาของสินทรัพย์ต่าง ๆ มีแนวโน้มลดลง</li>
                            <li>ความเสี่ยงทางธุรกิจ (Business Risk) เป็นความเสี่ยงที่เกิดจากลักษณะของธุรกิจนั้น ๆ เช่น ประเภทธุรกิจ โครงสร้างรายได้ ค่าใช้จ่ายของกิจการ ฯลฯ อาจเกิดจากปัจจัยที่กระทบเฉพาะกลุ่มอุตสาหกรรม หรือการดำเนินงานภายในของบริษัทเอง ซึ่งจะส่งผลต่อความสามารถในการทำกำไรของบริษัท และทำให้ผลตอบแทนที่นักลงทุนคาดว่าจะได้รับลดลงตามไปด้วย</li>
                            <li>ความเสี่ยงด้านสภาพคล่อง (Liquidity Risk) เป็นความเสี่ยงที่เกิดจากการที่เราไม่สามารถซื้อขายสินทรัพย์ที่ลงทุนได้ในราคาหรือจำนวนที่ต้องการ</li>
                            <li>ความเสี่ยงด้านอัตราดอกเบี้ย (Interest Rates Risk) เป็นความเสี่ยงที่เกิดจากการเปลี่ยนแปลงของอัตราดอกเบี้ยในตลาดที่ขึ้น ๆ ลง ๆ ซึ่งกระทบต่อราคาสินทรัพย์บางประเภท และระดับอัตราผลตอบแทนที่นักลงทุนต้องการ</li>
                            <li>ความเสี่ยงจากอัตราเงินเฟ้อ (Inflation Risk)โดย “เงินเฟ้อ” เป็นภาวะที่ระดับราคาสินค้าและบริการโดยทั่วไปเพิ่มขึ้นอย่างต่อเนื่อง หากระดับเงินเฟ้อสูง จะส่งผลให้เงินที่มีอยู่ในมือ นำไปซื้อสินค้าได้น้อยลง หรือที่เรียกว่า “เงินมีมูลค่าลดลง” นั่นเอง</li>
                            <li>ความเสี่ยงจากเหตุการณ์ที่คาดไม่ถึง มักส่งผลกระทบรุนแรงต่อธุรกิจ เช่น การเปลี่ยนแปลงทางการเมือง ภัยธรรมชาติ หรือความก้าวหน้าทางเทคโนโลยีที่ทำให้สินค้าบางอย่างต้องออกไปจากตลาด</li>
                        </ul>
                    </div><br/>
                    <h3 id="subtopic">ถ้าเสี่ยงสูง... อัตราผลตอบแทนที่ต้องการก็มักจะสูง</h3>
                    <div id="detail">
                        สิ่งสำคัญที่เราควรคำนึงถึงเสมอ คือ “ความเสี่ยงและผลตอบแทน” เป็นของคู่กัน เมื่อเราต้องเลือกลงทุนในสินทรัพย์ที่มีความเสี่ยงสูงขึ้น ก็เป็นธรรมดาที่จะคาดหวังผลตอบแทนที่สูงขึ้นเพื่อชดเชยความเสี่ยงนั้น ตามคำกล่าวยอดฮิตที่ว่า High Risk, High (Expected) Return หรืออีกนัยหนึ่งก็สามารถตีความได้ว่า... ถ้าเราอยากได้ผลตอบแทนสูง ๆ ก็ต้องทําใจเอาไว้ด้วยว่า... การลงทุนนั้นจะมีโอกาสขาดทุนสูงด้วยเช่นกัน

                        แต่ในความจริงอาจไม่เป็นเช่นนั้น เพราะไม่มีอะไรที่เป็นหลักประกันได้เลยว่า...การลงทุนในสินทรัพย์ที่มีความเสี่ยงสูง จะต้องให้ผลตอบแทนที่สูงกลับคืนแก่เราเสมอไป ผลตอบแทนที่ได้รับอาจสูง ต่ำ หรืออาจไม่ได้รับอะไรเลยก็เป็นได้

                        ทางที่ดี... เราจึงควรบริหารจัดการความเสี่ยงให้อยู่ในระดับที่เหมาะสม พูดง่าย ๆ ก็คือ มีความเสี่ยงอยู่ในระดับที่เราพึงพอใจ ขณะเดียวกันก็มีผลตอบแทนที่ดีพอที่จะทำให้เราบรรลุเป้าหมายที่วางไว้ได้
                    </div><br/>
                    <h3 id="subtopic">บริหารความเสี่ยง ลงทุนอย่างมีความสุข</h3>
                    <div id="detail">
                        “การบริหารความเสี่ยง” ไม่ได้หมายถึงการ “กำจัด” ความเสี่ยงหรือความเสียหายให้หมดไป แต่หมายถึงการ
                        “จำกัด” ความเสี่ยงหรือความเสียหายให้เกิดขึ้นน้อยที่สุด
                        ซึ่งจะทำให้พอร์ตของเราสามารถสร้างผลตอบแทนที่ดีในระยะยาวได้ โดยมีเทคนิคบริหารความเสี่ยงง่าย ๆ
                        ดังนี้

                        1. รู้ระดับความเสี่ยง... ที่ยอมรับได้

                        อย่างที่บอกไปตั้งแต่ต้นว่า “การลงทุนมีความเสี่ยง”... เสี่ยงที่จะ
                        “ไม่ได้รับผลตอบแทนตามที่ต้องการ” รวมถึงเสี่ยงที่จะต้อง “สูญเสียเงินต้นบางส่วนหรือทั้งหมด” ไป
                        ดังนั้น ก่อนจะเริ่มบริหารจัดการความเสี่ยง ลองถามตัวเองว่า...
                        <ul>
                            <li>เราสามารถยอมรับความเสี่ยงได้ถึงระดับไหน?</li>
                            <li>ถ้าไม่ได้รับผลตอบแทนตามที่ต้องการจะมีผลกระทบทางการเงินอย่างไร?</li>
                            <li>เราสามารถจัดการกับอารมณ์และพอร์ตการลงทุนของตัวเองได้ดีแค่ไหน เมื่อตลาดมีการเปลี่ยนแปลง?</li>
                            <li>ถ้าต้องสูญเสียเงินต้นไปบางส่วนหรือทั้งหมด เราจะเดือดร้อนหรือไม่? เพียงใด?</li>
                            <li>เรามีเงินสำรองไว้ใช้เพียงพอหรือไม่?</li>
                            <li>ถ้าลงทุนไปแล้วเราจะวิตกกังวลจนกินไม่ได้ นอนไม่หลับหรือไม่?</li>
                        </ul>
                        การรู้ระดับความเสี่ยงที่ตัวเองยอมรับได้จะช่วยให้รู้ว่า... เราเป็นนักลงทุนประเภทไหนและเหมาะกับการลงทุนในสินทรัพย์แบบใด เช่น ไม่ค่อยชอบความเสี่ยง ก็ต้องเน้นลงทุนในสินทรัพย์ที่มีความเสี่ยงต่ำ แต่หากชอบเสี่ยงเป็นชีวิตจิตใจ ก็สามารถเน้นลงทุนในสินทรัพย์ที่มีความเสี่ยงสูง ๆ ได้ เป็นต้น
                        
                        ดังนั้น การประเมินระดับความเสี่ยงที่ยอมรับได้จึงเป็นเรื่องจำเป็นอย่างยิ่งก่อนที่จะเดินเข้าสู่เส้นทางการลงทุน

                        2. จงกระจายการลงทุน!

                        “การกระจายการลงทุน” ไปยังสินทรัพย์หลากหลายประเภท ช่วยบริหารจัดการความเสี่ยงให้อยู่ในระดับที่เหมาะสมได้ เพราะการลงทุนแต่ละประเภทมีผลตอบแทนและความเสี่ยงที่แตกต่างกัน บางเวลาการลงทุนในสินทรัพย์ประเภทหนึ่งอาจมีกำไร แต่การลงทุนในสินทรัพย์อีกประเภทหนึ่งอาจขาดทุน ทำให้โดยรวมแล้วเราอาจมีกำไรหรือขาดทุนไม่มากเท่าไหร่

                        นอกจากนี้ ในสนามการลงทุนจริง ก็ไม่มีสินทรัพย์ใดที่จะชนะตลาดหรือแพ้ตลาดตลอดไป การกระจายการลงทุนจึงช่วยลดความผันผวนหรือความเสี่ยงระหว่างทางที่ลงทุนได้

                        ฝากทิ้งท้ายเอาไว้... การลงทุนมีความเสี่ยง แต่อย่ากลัวความเสี่ยงจนเกินไป หากเราเข้าใจและสามารถนำเทคนิคการบริหารจัดการความเสี่ยงมาประยุกต์ใช้อย่างเหมาะสม ก็จะช่วยลดโอกาสขาดทุน แถมยังช่วยสร้างผลตอบแทนที่ดีในระยะยาว และทำให้เราสามารถลงทุนอย่างมีความสุขได้ด้วย
                    </div><br/>
                </div>
            </div>
        </div>

        <div id="insert_snackbar"></div>
    </div>

</body>

<!-- jquery -->
<script src="https://code.jquery.com/jquery-3.6.0.min.js"></script>
<!-- bootstrap -->
<script src="https://cdn.jsdelivr.net/npm/popper.js@1.14.7/dist/umd/popper.min.js"
    integrity="sha384-UO2eT0CpHqdSJQ6hJty5KVphtPhzWj9WO1clHTMGa3JDZwrnQq4sF86dIHNDz0W1"
    crossorigin="anonymous"></script>
<script src="https://cdn.jsdelivr.net/npm/bootstrap@4.3.1/dist/js/bootstrap.min.js"
    integrity="sha384-JjSmVgyd0p3pXB1rRibZUAYoIIy6OrQ6VrjIEaFf/nJGzIxFDsf4x0xIM+B07jRM"
    crossorigin="anonymous"></script>

<script src="/frontend/js/tutorial1.js"></script>

</html>